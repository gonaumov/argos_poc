V chladnejšom vzduchu bude zasahovať od severu do našej oblasti okraj tlakovej výše. Zároveň bude počasie v karpatskej oblasti čiastočne ovplyvňovať výšková tlaková níž nad Ukrajinou.
V noci bude jasno až polojasno, na severe a v Banskobystrickom kraji miestami zväčšená oblačnosť. Ojedinele sa môže vyskytnúť slabé sneženie a hmla. Mrznúť bude aj v nížinách.

Najnižšia nočná teplota poklesne 1 až -4, v údoliach, najmä stredného Slovenska a Spiša, miestami na -4 až -9 stupňov. Zafúka len slabý, na juhovýchode miestami severný vietor s rýchlosťou do 5 m/s (20 km/h).

Vyplýva to z aktuálnej prognózy meteorológov Slovenského hydrometeorologického ústavu (SHMÚ).

Cez deň bude slnečno, na krajnom severovýchode zväčšená oblačnosť. Ráno a dopoludnia ojedinele hmla alebo nízka oblačnosť. Na krajnom severovýchode sa ojedinele očakávajú snehové prehánky.

Najvyššia denná teplota vystúpi na 7 až 12, v Žilinskom a Prešovskom kraji a na Horehroní bude väčšinou okolo 5 stupňov. Teplota na horách vo výške 1500 m sa bude pohybova okolo -4 stupňov.

Zafúka slabý, na východe a miestami aj na západe prevažne severný vietor s rýchlosťou 3 až 7 m/s (10 až 25 km/h).

